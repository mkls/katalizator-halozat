<!DOCTYPE html>
<html>

<head>
    <title>Katalizátor Hálózat</title>
    <meta charset="UTF-8">

    <meta name="viewport" content="width=device-width, initial-scale=1.0">
    <meta name="robots" content="index, follow">

    <link rel="shortcut icon" type="image/x-icon" href="images/favicon.ico"/>
    <link rel="stylesheet" href="main.css">
    <link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">
    <link rel='stylesheet' id='twentytwelve-fonts-css'  href='https://fonts.googleapis.com/css?family=Open+Sans:400italic,700italic,400,700&#038;subset=latin,latin-ext' type='text/css' media='all' />

    <script src="/main.js"></script>
</head>

<body>
    <header>
        <div class="header homepage-container">
            <div class="logo">
                <a href="/"><img src="images/logo.jpg" alt="Logo"></a>
            </div>
            <nav>
                <div>
                    <a href="#" id="burger-menu-toggler" onclick="toggleBurger()">
                        <i class="fa fa-bars fa-2x"></i>
                    </a>
                    <ul id="top-links">
                        <li><a href="/melyszegenyseg.html">MÉLYSZEGÉNYSÉG</a></li>
                        <li><a href="/aktualis.html">AKTUÁLIS</a></li>
                        <li><a href="/partnerek.html">PARTNEREK</a></li>
                        <li><a href="/archivum.html">ARCHÍVUM</a></li>
                        <li><a href="/kapcsolat.html">KAPCSOLAT</a></li>
                    </ul>
                </div>
            </nav>
        </div>
    </header>

    <section class="homepage-container">
        <h1 class="page-title">MÉLYSZEGÉNYSÉG MAGYARORSZÁGON</h1>

        A <strong><em>mélyszegénység</em></strong><em> </em>az egyik legsúlyosabb társadalmi gond a mai Magyarországon: mintegy félmillió ember tartozik ebbe a kategóriába.

        Ezt a csoportot halmozottan hátrányos helyzetűnek is nevezik, mivel több dimenzióban is hátrányok sújtják. Nagy az esélye, hogy egy mélyszegénységben élő ember
        
        <ul dir="ltr">
            <li>kiszorul a munkaerő-piacról;</li>
            <li>egészségi állapota rosszabb az átlagosnál;</li>
            <li>iskolai végzettsége alacsonyabb az átlagosnál;</li>
            <li>az ország leszakadó térségeiben lakik;</li>
            <li>rossz közlekedési ellátottságú és infrastruktúrájú kistelepülésen lakik;</li>
            <li>kevésbé fér hozzá a bölcsődéhez, óvodához, orvosi ellátáshoz és az egyéb szolgáltatásokhoz.</li>
        </ul>
        
        Egy mélyszegénységben élő családban az egy főre jutó jövedelem ötvenezer forint alatt van. A közoktatási rendszer általában tovább erősíti a hátrányos helyzetűek lemaradását. A mélyszegénység különösen veszélyezteti a gyerekeket és az időseket. A cigányság aránya körülbelül e csoport negyven-ötven százalékát teszi ki.
        
        A 2011-es népszámláláskor a leghátrányosabb helyzetű (LHH) kistérségekben a lakások 16 százaléka komfort nélküli, szükség- és egyéb lakás volt. A 2015. eleji adatok alapján az érintett lakások 10 százalékában nem volt vezetékes víz (ez az országos arány kétszerese). A vizsgált települések 54 százalékában nincs helyben háziorvos. E térségekben az átlagosnál kevesebben engedhetik meg maguknak, hogy autóval közlekedjenek. Nagy hátrányt jelez az alacsony szélessávúinternet-ellátottság is: itt 2014-ben ezer lakosra 158 előfizetés jutott, százzal kevesebb, mint országosan.
        
        Magyarországon a mélyszegénységben élők területi elrendeződése lényegében egybeesik a leghátrányosabb helyzetű kistérségek (LHH) eloszlásával:
        
        <img src="images/katalizator_map-01.png" alt=" 1. ábra: LHH kistérségek Magyarországon napjainkban (forrás:  www.nfu.hu ) " /> 1. ábra: LHH kistérségek Magyarországon napjainkban (forrás:  www.nfu.hu )
        
        A legfejletlenebb járások az ország periferikus részein helyezkednek el, jórészt az észak-keleti, a keleti és a déli határ mentén. Az országhatár Borsod-Abaúj-Zemplén megyétől kezdődő, Szabolcs-Szatmár-Bereg és Hajdú-Biharon át Békésig húzódó, 20 járást érintő szakaszán a Sátoraljaújhelyi és a Gyulai járás kivételével mindegyik a legelmaradottabbak közé tartozik, és a Dél-Dunántúlon is összefüggő sávot alkot a három horvát határ menti járás (Csurgói, Barcsi, Sellyei). A borsodi járások fele, a szabolcsiak héttizede tartozik a legelmaradottabbak közé.
        
        E körzetekben a települések 61 százaléka ezer főnél kisebb lélekszámú, miközben országosan ez az arány 56 százalék. A legelmaradottabb járások népességének 10 százaléka cigány származású, ami jóval meghaladja a 3,2 százalékos országos átlagot. Az itt élők iskolai végzettsége is elmarad a többiekétől: a legelmaradottabb járások 7 éves és annál idősebb népességének közel fele legfeljebb az általános iskolát végezte el, míg országosan ez csak a lakosság harmadára jellemző. A felsőfokú végzettségűek aránya mindössze 7,8 százalék, vagyis az országos átlag felét sem éri el, az érettségit szerzők 18 százalékos aránya pedig csupán héttizede az országos átlagnak. A helyben élők rendkívül alacsony iskolázottságát az is magyarázza, hogy a képzett munkaerő folyamatosan elvándorol ezekből a térségekből.
        
        <h3><strong>Részlet a KSH „Háztartások életszínvonala” című, 2014. novemberében megjelent tanulmányából  (<a href="https://www.ksh.hu/docs/hun/xftp/idoszaki/hazteletszinv/hazteletszinv14.pdf">LINK</a></strong><strong>):</strong></h3>
        „A közgondolkodásban a szegénységet általában a jövedelmi szegénységgel azonosítják. A szegénység vagy társadalmi kirekesztődés azonban ennél tágabb fogalom. Az Európai Unió a szegénység vagy társadalmi kirekesztődés kockázatának mérésére egy összetett mutatót dolgozott ki, amely a lehető legtágabban határozza meg a szegénységet. Az elsődleges mutató (AROPE) három tényező együttes vizsgálatát foglalja magában: a jövedelemhiányon túl számba veszi az anyagilag elérhető javak körét, valamint a munkaerőpiaccal való kapcsolatot is. Ez az összetett mutató szándékosan a legtágabb módon értelmezi a szegénység lehetséges kereteit, de ez nem azt jelenti, hogy ennyi lenne a tényleges szegény, mivel azokat is beszámítja, akik a szegénység vagy társadalmi kirekesztődés kockázatának ki vannak téve. Ez a lehető legnagyobb halmaz, azok is beletartoznak ebbe a csoportba, akik vagyonukból élnek, és nem dolgoznak (nagyon alacsony munkaintenzitású háztartásban élnek), vagy akik nem jövedelmi szegények, de saját bevallásuk szerint nem engedhetik meg maguknak a fogyasztás egyes tételeit.
        
        <h2><strong>Az Eurostat által használt összetett szegénységi és kirekesztődési mutató (AROPE) az alábbi három dimenziót foglalja magában:</strong></h2>
        <h3>1. Relatív jövedelmi szegénység:</h3>
        
        a medián ekvivalens jövedelem 60%-ánál, azaz a szegénységi küszöbnél kevesebb jövedelemmel rendelkező háztartásokban élő személyek aránya.
        <h3> 2. Súlyos anyagi depriváció:</h3>
        
        alapvető javakhoz való elégtelen hozzáférést, anyagi nélkülözést jelent. Súlyosan depriváltnak tekintjük azokat a személyeket, akikre az alábbi kilenc tétel közül legalább négy vonatkozik:
        <ol>
                <li> hiteltörlesztéssel vagy lakással kapcsolatos fizetési hátraléka van;</li>
                <li> lakás megfelelő fűtésének hiánya;</li>
                <li> váratlan kiadások fedezetének hiánya;</li>
                <li>kétnaponta hús, hal, vagy azzal egyenértékű tápanyag fogyasztásának hiánya;</li>
                <li>évi egyhetes, nem otthon töltött üdülés hiánya,</li>
                <li>anyagi okból nem rendelkezik személygépkocsival;</li>
                <li>anyagi okból nem rendelkezik mosógéppel;</li>
                <li>anyagi okból nem rendelkezik színes televízióval;</li>
                <li>anyagi okból nem rendelkezik telefonnal.</li>
        </ol>
        <h3>3. Nagyon alacsony munkaintenzitás (munkaszegénység):</h3>
        
        azokban a háztartásokban élők tartoznak ebbe a csoportba, amelyekben a munkaképes korú háztartástagok a megelőző évben a lehetséges munkaidejüknek legfeljebb egyötödét töltötték munkával. <strong>Azok a személyek vannak kitéve a szegénység vagy társadalmi kirekesztődés kockázatának, akik a fenti három fő dimenzió közül egyben vagy többen érintettek. </strong>E mutató szerint 2013-ban Magyarországon a teljes lakosság 31,1%-át, azaz 3 millió 44 ezer embert érintett a relatív jövedelmi szegénység vagy társadalmi kirekesztődés kockázatának legalább egy dimenziója, ami 2,4 százalékponttal, azaz 241 ezer fővel alacsonyabb a 2012. évinél. Az egyes dimenziókat tekintve 0,3 százalékponttal nőtt a relatív jövedelmi szegények aránya, a munkaszegények aránya 0,3 és a súlyos anyagi deprivációban élők aránya 2,9 százalékponttal csökkent. Azok száma, akiket mind a három szegénységi dimenzió együttesen sújtott 461 ezer főt tett ki, ami 18 ezer fővel több, mint a megelőző évben.” (KSH. 15-16. oldal)
    </section>

    <footer class="homepage-container">
        <div class="site-info">
            <p>
                Ha bármi kérdésed lenne, akkor nyugodtan vedd fel a kapcsolatot velünk!
            </p>
            <p>
                Email: <a target="_blank" href="mailto:katalizator.halozat@gmail.com">katalizator.halozat@gmail.com</a>
            </p>
            <p>
                Facebook: <a target="_blank" href="https://hu-hu.facebook.com/KatalizatorHalozat/">KatalizatorHalozat</a>
            </p>
            <p>
                Csatlakozz levelező listánkhoz: <a target="_blank" href="https://groups.google.com/forum/#!forum/onkentes_halozat/join">onkentes_halozat</a>
            </p>
        </div>
    </footer>

</body>
</html>